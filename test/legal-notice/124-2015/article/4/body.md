article 4: ንግዳዊ ባንክታትን ተገልገልትን

<ul>
			<li>1 - : ንግዳዊ ባንክታት እዚ ሕጋጋት’ዚ ካብ ዝወጸሉ ክሳብ ብመሰረት ዓንቀጽ 5 ናይ’ዚ ሕጋጋት’ዚ መስርሕ ምቕያር ባጤራ ዝውድኣሉ ንተገልጋሊ ህዝቢ ሓዲሽ ሕሳብ ኣብ ምኽፋት፡ ኣረጊት ባጤራ ናቕፋ ብሓዲሽ ባጤራ ናቕፋ ኣብ ምቕያር፡ ነዚ መስርሕ’ዚ ተባሂሉ ንዝተዳለወ ቅጥዒ ኣብ ምዕዳልን ብግቡእ ከምዝተመልአ ኣብ ምርግጋጽን፡ ቅብሊት ንተገልገልቲ ኣብ ምሃብ ከምኡ’ውን ኣገባብ ምቕያር ኣብ ምብራህ ይነጥፉ።<ul>
			</ul></li>			<li>2 - : ዝዀነ ውልቀሰብ ወይ ትካል ኣብ ሓደ ንግዳዊ ባንክን ሓደ ግዜን ጥራይ ገንዘብ ክቕይር ይፍቀደሉ።<ul>
			</ul></li>			<li>3 - : ኣብ ግዜ ምቕያር ገንዘብ፡ ውልቀሰባት ወይ ትካላት ክሳብ ዕስራ ሽሕ ኣረጊት ባጤራ ናቕፋ ብሓድሽ ባጤራ ናቕፋ ብጥረ ገንዘብ ጥራይ ክቕይሩ ይፍቀደሎም። ካብኡ ንላዕሊ ኣብ ናይ ባንክ ሕሳብ ይቕመጥ።<ul>
			</ul></li>			<li>4 - : ኣብ ግዜ ምቕያር ገንዘብ፡ ውልቀሰባት ወይ ትካላት ካብ ናይ ባንክ ሕሳቦም ክሳብ ዕስራ ሽሕ ሓዲሽ ባጤራ ናቕፋ ጥራይ ብጥረ ገንዘብ ከውጽኡ ይፍቀደሎም። ካብኡ ንላዕሊ ዝግበር ትውጊታት ብቸክ ወይ ብኻልእ ባንካዊ ሰነዳት ይፍጸም።<ul>
			</ul></li>			<li>5 - : ወጻእተኛታት ውልቀሰባትን ትካላትን ኣረጊት ባጤራ ናቕፋ ናብ ሓዲሽ ባጤራ ናቕፋ ክቕይሩ ምስ ዝደልዩ፡ ሕጋውነት ናይቲ ክቕየረሎም ዝደልይዎ ኣረጊት ባጤራ ናቕፋ ንምርካብ ዝተጠቕምሉ ኣገባብ ምስተረጋገጸ ጥራይ ብሓድሽ ባጤራ ናቕፋ ክቕይርዎ ይፍቀደሎም።<ul>
			</ul></li></ul>