ሕጋዊ ምልክታ ቁጽሪ 31/1997
ኣገባብ ምርሒትን ኣመሓድራን መሬት ንምውሳን ዝወጸ ሕጋጋት

1. ሓጺር ኣርእስቲ
እዚ ሕጋጋት'ዚ "ኣገባብ ምርሒትን ኣመሓድራን መሬት ንምውሳን ዝወጸ ሕጋዊ ምልክታ ቁጽሪ 31/1997" ተባሂሉ ክጥቀስ ይከኣል።

2. ደረት ተፈጻምነት
እዚ ሕጋጋት'ዚ ኣብ ኣዋጅ መሬት ቁጽሪ 58/1994 ተመርኵሱ ዝወጸ ኮይኑ፡ ኣብ ልዕሊ ኩሉ ዓይነት ናይ ከተማን ገጠርን መሬት ተፈጻምነት ይህልዎ።

3. ሓፈሻዊ
(1) ዕብየትን ምዕባለን ኣብ ከተማታትን ካልእ ቦታታትን ንምርግጋጽ ብማስተር ፕላን ክስራሕ ቅቡል ኮይኑ ጊዜን ካልእ ረጀሒታትን ኣብ ግምት ብምእታው ተዓጻጻፍነት ብዘሰዎ ክፋሳዊ ውጥኖት (Modular growth planning) ንምጥቃም ብዝቕበል መትከሳዊ ኣምር ይስራሕ። ነዚ ህያው ንምግባር ድማ (ሀ) ውጥን ኣጠቓቕማ መሬት (Land use plan) ተዳልዩ ብመሰረት ዓይነቱን ትሕዝቶኡን ኣብ ጥቕሚ ይውዕልን፡ (ለ)ኖይ ከባቢ ውጥን ልምዓት (Area development plan) ንሕርሻ፡ ንቱሪዝም፣  ንማዕድን፡ ንሓምሳይ ከባቢ፡ ንመህነጺ ኣባይቲ ወዘተ ተባሂሉ ተዳልዩ ደረጃ ብደረጃ ንተጠቀምቲ ይዕደልን።

(2)ንተጠቀምቲ ዝምራሕ መሬት ከከም መደቡ ብጢሻ፡ ብመሰል ተጠቃምነት ንሕርሻ ወይ ብኸራይ ይውሃብ። ነዚ መሰላት’ዚ ንምርግጋጽ ብሚኒስትሪ መሬት፥ ማይን ኣካባብን ኣካል ናኖይዚ ሕጋጋት'ዚ ኮይኑ ምስዚ ሕጋጋት'ዚ ዝተተሓሓዘ ንተጠቀምቲ ናይ ምርሒት ምስክር ወረቐት/ክራይ ውዕል ይወሃብ።

(3) ዓንቀጽ 45 ናይ ኣዋጅ መሬት ቁጽሪ 58/71994 ዝተሓለወ ኮይኑ፥ መሬት ንተጠቀምቲ ምስ ዝምራሕ ብዘይምድንጓይ ኣብ ግብሪ ይውዕል። ተተጠቀምቲ ኣብ ዝተወሰነሱ እዋን ንመሬት ብዘይ ብቑዕ ምኽንያት ኣብ ጥቕሚ በዘይምውዓሎም መሰሎም፣ ምስ ዝሕደጉ ብኽሳርኦም ካብቲ መሬት ይለቁዘ።

(4) መሬት ንምግባት ጥራይ ንዝመደቦም ተጠቀምቲ ንምግታአ ስፍሓት ናይቲ ዝምራሕ መሬት ማዕረ’ቲ ዝተሓስበሉ ዕላማ ይኸውን።

(5) ንዋኒን ዝተመርሐ ቦታ ኣብ ውሽጡ መንበሪ ገዛ ኪስርሓሉ ኣይፍቀድን። እቲ ዋኒን ሆቱል ወይ ምምዕባል መንበሪ ኣባይቲ (Housing Real Estate) ምስ ዝኸውን ግን ካብ’ዚ ቀይዲ'ዚ ነጻ ይኸውን። ኣብ ደርባዊ ህንጸታት ንመንበርን ዋኒንን ዘገልግሉ ደርቢታት ክፍልታትን ክህልው ይከኣል።

(6) ብመሰል ተጠቃምነት ንሕርሻ ዝተመርሐ መሬት ግብሪ ይኸፈሎ። ብውዕል ክራይ (ሊዝ) ዝተመርሐ መሬት ክሳብ ናይ ውዕል ዕድመኡ ዘብቅዕ ዓመታዊ ክራይ ይኽፈሎ። ዕድመ ሊዝ (ክራይ) ምስ ኣብቅዐ ውዕል ክሕደስ ይከኣል።

(7) ተጠቀምቲ ጠለቦም ዘቕርቡሉ ብደረጃ ሃገርን ምስዚ ሕጋጋት'ዚ ዝተተሓሓዙን ኣካል ናይዚ ሕጋጋት'ዚ ዝኾኑን ናይ ከተማ ወይ ገጠር ወይ ውን ናይ ጢሻ መሬት መሕተቲታትን ምስክር ወረቐትን ዝጥቀም፡ ንጽር ኣገባብን ቅጥዕታትን ዝኸተል ኣዝዩ ቀሲልን ጊዜ ዘየባኽንን መስርሕ ምጽራይን ምውሳንን ይህሉ። ንተጠቀምቲ ዚወሃብ ኣገልግሎት ቅልጡፍ፣ ንጹጽር፣ ኣድልዎ ዘይብሉ፡ ፍትሓዊ፡ መሰል ተጠቀምትን መንግስትን ዘኸብር ምእንቲ ከኸውን ተጠቀምቲ ነዚ መንፈስ'ዚ ይግንዘብዎን ይጣበቕሉን።

(8) ተጠቀምቲ ኪዕደሎም ናይ ዚደልይዎ መሬት ኣድራሻ ምስ ዘቕርቡ ጠሰለቦም ኣብ ግምት ኣትዩ ኣበየኖይ ቦታ ይምርሑ ግን ብመንግስቲ ይውሰን።

(9) ንነፍስ-ወከፍ ተጠቃማይ ንመስርሒ መንበሪ ገዛ ዝምራሕ መሬት ብደረጃ ሃገር ብሓፈሻ ብዝተኻእአለ መጠን ሓደ ዓይነት ስፍሓት ዘለዎ ይኸውን።

(10) ዓንቀጽ 14 ናይ ኣዋጅ ቁጽሪ 58/1994 ዝተሓለወ ኮይኑ፥ መሬት ዝምርሖም ሃገራዊ ግቡኣት ንዘማልኡን ዝሓተቱን ዜጋታት'ዩ።

(11) ዝኾነ ብምርሒት ዝዕደል መሬት ከምኡ'ውን ዝኾነ ኣብ ልዕሲ መሬት ዝትከል ዘይንቀሳቐስ ንብረት ኣብ ቤት መዝገብ መሬት ብተጠቃሚ ይምዝገብ።

(12) መሬት ብተጠቀምቲ ምሻጥን ምልዋጥን ብትሕጃ ምትሓዝን ብሕጊ ክልኩልን ዘቕጽዕ ገበንን ኢዩ። ብዘይ ብመሰል ተጠቃምነት ንዝተመርሐ መሬት ሕርሻ ንኻልእ መሬት ምክራይ ክልኩልን ዘቕጽዕ ገኣንን ኢዩ።

(13) ኣብ ልዕሊ ዝተመርሐ መሬት ዝርከብ ዘይንቀሳቐስ ንብረት ክሸየጥ፡ ኪልወጥ፣ ኪመሓላለፍ፡ ብትሕጃ ኪተሓዝ ይከኣል። ከምኡ’ውን እቲ ንብረት ንኻልእ ሰብ ኣብ ዝመሓላለፈሉ እዋን ዝግበር ለውጥታት ኩሱ ብሓዲሽ ተጠቃሚ ይምዝገብ። ኮይኑ ግን ናይ መንበሪ ገዛ ኪሽየጥ ወይ ኪልወጥ ዚከኣል ተሃኒጹ ምስ ተወድኤን ብዝምልከቶ ኣካል ተመስሪሑን ወግዓዊ ናይ ብቕዓት ወረቐት ምስክር (Habitation Certificate) ተዳልዩን ብመገዲ ሚኒስትሪ መሬት፡ ማይን ኣካባብን ምስ ተዋህበን ኢዩ።

(14) ኣብ ዓንቀጽ 53 ናይ ኣዋጅ ቁጽሪ 58/1994 ዝሰፈረ ዝተሓለወ ኮይኑ፡ ኩሉ እቲ ቅድሚ’ዚ ሕጋዊ ምልክታ’ዚ ምውጽኡ ዝተመርሐ መሬት ኣብ ቤት መዝገብ መሬት ብተጠቃሚ ይምዝገብ። ተኸታቲሱ ከም ዝምዝገብ ናይ ምግባር ሓሳፍነት ክኣ ናይ ሚኒስትሪ መሬት፡ ማይን ኣካባብን ይኸውን።

4. ውጥን ኣጠቓቕማ መሬትን ውጥን ልምዓት ከባብን
(1)ሚኒስትሪ መሬት፣ ማይን ኣካባብን ኪኢላታት ኣዋፊሩ ውጥን ኣጠቓቕማ መሬትን (Land use plan) ወጥን ልምዓት ከባብን (Area Development plan) ምስ ካልኦት ሚኒስትሪታት ብምልዛብ ቀዳምነታት ሰሪዑ የዳሉ፣ ኣመስርሑ የጽድቕን ብዝምልከቶ ሚኒስትሪ የተግብርን።

(2) ብመሰረት መምርሒታት ዝምልከተን ሚኒስትሪታትን ምምሕዳር ዞባታትን፣ ግቡእ ሃገራዊ ደረጃ (Standard) ዝሓለዉ ከም ግብራዊነቶም እዞም ዝስዕቡ መደባት ማለት መርበባት ጽርግያ፡ ኣገልግሌሎት ማይን ጽሬትን ኣገልግሎት ጽዓት፡ ኣገልግሎት ቈሌፎን/ፖስታ፡ ኣገልግሎት ትምህርቲ፡ ኣገልግሎት ጥዕና፡ ኣገልግሎት ህዝባዊ መዘናግዒታት፥ ኣገልግሎሎት ስፖርትን ባህላዊ ትካላትን፣ ኣገልግሎት ሓምላይ ከባብን ባዶ ቦታታትን ወዘተ
ይዝርግሑ።

5. ትካል ምርሒት መሬት
ሚኒስትሪ መሬት፡ ማይን ኣካባብን ኣብ ንኡሳን ዞባታት ኣካል ምምሕዳር መሬት የቕውም፡ ምርሒት መሬት ይውስን፣ ትግባረኡ ከኣ ይከታተል።

6. መሬት ዝምርሑ ተጠቀምቲ
(1) መሬት ጤሳ ንኹሉ ኤርትራዊ ዜጋ ይምራሕ። መሰል ተጠቃምነት መሬት ሕርሻ ነቶም ኣብ ዓዲ እናተቐመጡ ካብ ሕርሻ ዝናበሩ ዜጋታት ጥራይ ይምራሕ።
(2) መሬት ክራይ (ሊዝ) ንኤርትራውያንን ንወጸእተኛታትን ከምኡ’ውን ሕጋዊ ሰብነት ንዘለዎም ትካላትን ማሕበራትን ይምራሕ።
(3) መሬት ከራይ (ሊዝ) ንወጸእተኛታት ብመሰረት ኣዋጅ 58/1994 ዓንቀጽ 8 ይምራሕ።
(4) ንምንግስታዊ ስራሓት፣ ኣብያተ ጽሕፈትን ካልእ ኣንልግሎትን ዝውዕል መሬት በብዝምልከቶም ሚኒስትሪታት/ኣካላት መንግስቲ ተሓቴቱ ብስሞም እቲ ዝድለ መሬት ይምራሕን ይምዝገብን።

7. ዕድመ ውዕል ክራይ (ሊዝ)
(1) ዕድመ ውዕል ክራይ መሬት (ሊዝ) ኣብ ክልተ ይምቶቀል፣ (ሀ) መሰረታዊ ዕድመ (ለ) ዝተወሰሽ/ዝተኖውሐ ዕድመ። ዕድመ ሊዝ ንኸይሕደስ ዝኸልክል ብቑዕ ምኽንያት እንተዘይሃልዩ ምስ ኣብቅዓ ይሕደስ።
(2) መሰረታዊ ዕድመ ንትካሳት ወፍሪ ኣብ መንጎ መንግስቲን ተጠቀምትን ብዝግበር ልዝብ ዝውሰን ኮይኑ፡ ነዞም ዚስዕቡ ረቛሕቲ ማለት (ሀ) ዓይነት ወፍሪ (ለ) ግዝፊ ወፍሪ (ሐ) ወፍሪ ዝርከበሉ ከባቢ ኣብ ግምት ብምእታው ካብ 10 ክሳብ 60 ዓመት ይዝርጋሕ። ኣብ ውሽጢ እዚ ዝርጋሐ ድማ ብመሰረት መመስርሒ መሕተቲ መሬት ይውሰን።
(3) መሰረታዊ ዕድመ ክራይ ንመንበሪ፡ ትምህርቲ፡ ባህሊ ስፖርት፡ ጥዕና ኣብያተ ጽሕፈትን መሰሳቶምን ድማ 50 ዓመት ይኸውን።

8. ብተጠቀምቲ ዝግበር ክፍሊት
(1) ክፍሊት መመስርሒ መሕተቲ (Application processing Fee) እዚ ክፍሊት’ዚ ተጠቀምቲ ናይ መሕተቲ ቅጥዒ ኣብ ዝቕበሉሉ ጊዜ ይኽፈል።
(2) ወጸኢታት ምድላው ምሪሬት ንምሽፋን ዝግበር ክፍሊትው እዚ ክፍሊት’ዚ ተጠቀምቲ መሬት ክምርሑ ምስ ተወሰነ ቅድሚ ምስክር ወረቐት/ውዕል ክራይ (ሊዝ) ምውሳዶም ብመንግስቲ መሬት ንምድላው/ምቕራብ ንዝተገብረ ወጻኢታት ንምሽፋን ይኽፈል።
(3) ናይ ክራይ ክፍሊት መሬት ብቐጻሊ ብኸኽራይ ንምጥቃም ንዝወሃብ መሰል ዝግበር ክፍሊት ኮይኑ ብመሰረት ውዕል ክራይ (ሊዝ) በብዓመት ይኽፈል።

9. መጠን ክፍሊት ክራይ መሬት
(1) መጠን ክፍሊት ክራይ መሬት፣ ኣብ መንጎ ከተማታትን ገጠርን፡ ከምኡ'ውን ንርእሱ ኣብ ውሽጢ ከተማን አብ ውሽጢ ገጠርን፡ ፍልልይ ከምዘሎ ኣብ ግምት ብምእታውን ብመሰረት እዞም ዝስዕቡ ረቛሕትን ይውሰን፡
+ (ህ) መሬት ዝርከበሉ ከባቢ
+ (ለ) መዓላ መሬት
+ (ሐ) ዓይነትን ግዝፍን ኣብቲ መራት ዝፈሰሰ ወፍሪ።
(2) ክፍሊት ከራይ መሬት ንመንበሪ ኣብ መሳእ ሃገር ንሓደ ዓመት ካብ ዝተሓተ 0.10 ብር ንትርብዒት ሜትር (ት.ሜ) ክሳብ ዝልዓለ 0.25 ብር ንት.ሜ. ይኸውን።
(3) ክፍሊት ክራይ መሬት ንትካሳት ኣብ መላእ ሃገር ንሓደ ዓመት ካብ ዝተሓተ 0.20 ብር ንት.ሜ. ክሳብ ዝልዓለ 0.25 ብር ንት.ሜ. ይኸውን። ብመሰረት መመስርሒ መሕተቲ መሬት ድማ ደውሰን።
(4) ንንግዳዊ ሕርሻ ዝተመርሐ መሬት ክፍሊት ክራዩ ብመትከል ናይ ትካሳት ይምስራሕ። ዓመታዊ መጠን ክራይ ካብ ዝተሓተ 0.05 ብር ንት.ሜ ክሳብ ዝልዓለ 0.10 ብር ንት.ሜ. ይኸውን። ብመሰረት መመስርሒ መሕተቲ መሬት ድማ ይውሰን።
(5) ብተጠቃምነት ዝተመርሐ መሬት ሕርሻ ግብሪ ዝኽፈሎ ብመሰረት ብሚኒስትሪ ፋይናንስ ዝወጸ ሕጋጋት ኢዩ። መሬት ጢሻ ነጸ ስለዝኸነ ዓመታዊ ክፍሊት ወይ ግብሪ ኣይክፈሎን።

10. መስርሕ ምርሒትን ምዝገባን መሬት
(1) ንልምዓት ከባቢ ዝተመደበ ቦታ፡ ንተጠቀምቲ ኣብ ዝምራሕ ቃጽዖታት ንጽርግያታትን ንኻልእ ኣገልግሎታትን ተፈሳልዩ ብስእሊ ይቐርብ፡ እዚ ስእሊ'ዚ ኸኣ መወከሲ ካርታ ናይቲ ከባቢ ይኸውን።
(2) ንተጠቀምቲ ክምራሕ ዝተወሰነ ታቃታጽዖታት ብመሰረት ሚኒስትሪ መሬት ማይን ኣካባብን ዝዕደል ናይ ከባቢ ኮድ ኣብ ምሉእ ሃገር ዘይድገም (Unique Number) መጸውዒ ቁጽሪ ይወሃቦ። መጸውዒ ቁጽሪ ቃጽሪ ናይ ዝርከበሉ ከባቢ ፍሉይ መሰለይ ቁጽርን ስሩዕ ተራ ቁጽርን ዘጠቓለለ ይኸውን።
(3) መሬት ንተጠቀምቲ ቅድሚ ምምርሑ መጸውዒ ቁጽሪ ነፍስወከፍ ቃጽያ፡ ጊዜያዊ ወይ ቀዋሚ ናይ ጎደና መጸውዒ፡ ስፍሓት ብትርብዒት ሜትር፡ ደረጃ ቃጽዖ ኣብ ኣጠቓቕማ መሬት፡ ብናይ ከባቢ ውጥን መደቡ ብናይ ደረጃ ክራይ ሚዛኑ፡ ዘጠቓልል ናይቲ ዝምራሕ መሬት መንነት ዝገልጽ ሓበሬታ ይስነድ።
(4) መሬት በዚ ኣብ ላዕሊ ዝተገልጸ ኣገባብ ምስ ተዳለወ ተጠቀምቲ መሕትት ቅጥዕታት ካብ ዝርከቡሉሱ ከባቢ ብምዕዳግን ቅጥዒ ዝሓቶ ብምምላእን ንዝምልከቶ ሰራሕተኛ ኣካል ምምሕዳር መሬት የረክቡ። ዝተቐበለ ሰራሕተኛ ድማ እቲ ዝድለ ሓበሬታ ብዝግባእ ተዋሂቡ ከምዘሎ ኣጸርዩ ንመሕተቲ ቅጥዒ መወከሲ ቁጽሪ ይገብረሉን፡ ቅብሊት ንሓታቲ ይህብን።
(5)ዝቐረቡ ሰነዳት ከከም ኣመጻጽእኦም ተመስሪሖም ኪውስኑ ናብ ዝተመህዙ ሰብ መዚ ቀሪቦም ውሳኔ ይውሰደሎም።
(6) ሓተትቲ መሬት ኪምርሑ ምስ ተወሰነ፡ ካብኣቶም ዝጥለብ ወጻኢታት ምድሳው መሬት ንምሽፋን ዝግበር ክፍሊታት ይኸፍሉ። መሬት ክምርሑ ዘይተወሰነሎም ሓተትቲ ምኽንያቱ ተተገሊጹ ብጽሑፍ ተሓቢርዎም ዝጎደሎም ነገራት ኣማሊኦም ካልእ ቅጥዒ ዓዲጎም ከመልክቱ ይኽእሉ።
(7) መሬት ከመርሑ ብዝተመዘዙ ዝተፈረመ ምስክርሯርቐት/ውዕል ክራይ ብሕጊ ተመዝጊብ ንተመራሕቲ ይወሃብ።
(8) ብድሕሪ'ዚ ብምስክር ወረቐት/ውዕል ክራይ ዝተመርሐ ተጠቃሚ ንዝተመርሖ መዓሳ ንምውዓል ይብገስ። መሬት ኣብ ዝተመደበሉ መዓላ ምውዓሉ ንምርግጋጽ ተጠቃሚ ኣብ ውሽጢ ቀዳሞት ክልተ ዓመታት  ማለት ቀዳማይ ግዜ ሓደ ዓመት ድሕሪ ምርሒት፡ ሳሊላይ ግዜ ድማ ክልተ ዓመት ድሕሪ ምርሒት ንቤት መዝገብ መሬት ብጽሑፍ ይሕብር።

11. ምርሒት መሬት ዝፈርሰሉ ኩነታትን ሳዕቤኑን
(1) መሬት ኣብቧቕቱ ብዘይ ብቑዕ ምኽንያት ኣብ ዝተመደበሉ መዓላ ምስ ዘይወዕል ውይ ብዝይ ፍቓድ ኣካል ምምሕዳር መሬት መዓላኡ ምስ ዝዕየር ምርሒት/ሊዝ ተሰሪዙን ተጠቃሚ ኣብ ልዕሊ መሬት ዘስፈሮ ንብረት ኣልዒሉን እቲ መሬት ናብ መንግስቲ ይምለስ። ብቑዕ ምኽንያት ዝበሃል ካብ ድሌትን ቁጽጽርን ተጠቃሚ ወጻኢ ዝኾነ ምኽንያት ማለት እዩ። 
(2) ምርሒት መሬት ንጢሻ ንሕርሻ ኮነ ብውዕል ሊዝ ብኽራይ ይወሃብ ብዘየገድስ እቲ መሬት ንመንግስታዊ መደባት ልምዓት ወይ ዳግመ-ህንጻ ሃገር ኣድላይ ኮይኑ ብመሰረት
ዝምልኩቶ ዓንቀጸት ኣዋጅ መሬት ቁ. 58/1994ን እዚ ሕጋጋት'ዚን ዝውሰድ ምስ ዝኸውን ወይ ዕድመ ክራይ (ሊዝ) ምስ ዘብቅዕን ክሕደስ ምስ ዘይክእልን ንተመራሒ ብኣጋ ብምሕባር ምርሒት ተሰሪዙ እቲ መሬት ናብ እደጀታ መንግስቲ ወይ መንግስቲ ወይ ዝምልከቶ ምምሕዳር ዞባ/ከተማ ወይ ካልእ ኣካል መንግስቲ ነቲ ተጠቃሚ አቐዲሙ ካሕሳ ይኸፍል። ንጢሻን ንተጠቃምነት መሬት ሕርሻን ዝወሃብ ካሕሳን ኣከፋፍልኡን ብመሰረት ካልኣይ ክፋል አዋጅ መሬት ቁጽሪ 58/1994 ኮይኑ ኣብ ናይ መሬት ክራይ (ሊዝ) ግን ንተኸራያይ ዝኸፈል መጠን ካሕሳ ናይ ዕዳጋ ዋጋ ናይቲ ኣብ ልዕሊ እቲ መሬት ዝሃነጾ ህንጻ ወይ ዝተኸሎ ንብረት ይኸውን። ቅድሚ መሬት ምልቃቑ ከኣ ይኸፈል።
(3) ካሕሳ፡ ኣብ ሞንጎ ሚኒስትሪ መሬት፡ ማይን ኣካባብን ተጠቃምን ብዝግበር ምግማት ንብረትን ዘተን ስምምዕን ክውሰን ይከኣል። ኣብ መጠን ካሕሳ ምስ ዘይሰማምዑ እቲ ጉዳይ ንኸርአ ናብ ሳዕለዋይ ቤት ፍርዲ ይቐርብ። ኣብ ጉዳይ ካሕሳ ኖይ ምድናይ ስልጣን ዝህልዎ ሳዕለዋይ ቤት ፍርዲ ጥራይ ይኸውን።

12. ኣብ ውዕል ሊዝ መሬት ዝመሓላለፈሉ ኩነታት
ተኻራያይ ኣብ ልዕሊ ብሊዝ ዝተመርሐሖ መሬት ዝሰርሖ ገዛ ወይ ዝተኽሎ ንብረት ምስዝሸይጥ፡ ብኑዛዜ ወይ ብህያብ ንኻልኦት ምስዘመሓሳልፍ ወይ ተኻራያይ ምስዝመውት፡ ኩሉ እቲ ኣብ ልዕሊ እቲ መሬት ዝነበረ መሰላትን ግቡኣትን ተኻራያይ ናብቲ ገዛ ወይ ትካል ዝዓ ደገ፡ ወይ ብኑዛዜ ወይ ብህያብ ዝተመሓሳለፈሉ ሰብ ወይ ናብ ሕጋፍ ወረስቱ ይመሓላለፍን ብስሞም ይምዝገብን።

13. መቕጸዕቲ
(1) ዝኾነ ሰብ መሬት ዝሸጠ ወይ ካብ ቃልን መንፈስን ኖይ
ኣዋጅ መሬት ቁጽሪ 58/1994ን ናይዚ ሕጋጋት’ዝን ወጻኢ ብዝኾነ ዘይሕጋዊ ኣገባብ ዘመሓሳሰፈ ብናይ ምጥፍፋእ ገበን ተሓታቲ ይኸውን።
(2) ዝኾነ  ሰብ መሬት ክዋሃቦ መሊኡ ኣብ ዘቕርቦ መሕተቲ ኮነ ምልክታ ናይ ሓሶት ሓበሬታ ዝሃበ መሬት ንኽዋሃቦ ዝተተምየነ ወይ ናኖይ ሓሶት መርትዖ ዘቕረበ ወይ ብዝኾነ ኣገባብ ከታልል ዝፈተነ ወይ ኣታሊሉ መሬት ዝተዓደለ ምርሒቱ ፍሩስ ኮይኑ ብናይ ምጥፍፋእ ገበን ተሓታቲ ይኸውን።
(3) ዝኾነ ሰብ ዝተዋህቦ ሓላፍነት ብምዝንጋዕ ወይ ኣብ ውልቃዊ ረብሓ ወይ ረብሓ ካልኦት ብምውዓል ካብ ቃልን መንፈስን ናኖይዚ ሕጋጋት'ዚ ወጻኢ መሬት ክዕ ድል ወይ ከምዝዕድል ክገብር ዝፈተነ ወይ ዝዓደለ ወይ ከምዝዕደል ዝገበረ፡ ወይ ብዝኾነ ካልእ መገዲ ሰብ ጉዳይ ከታልል፡ ገብ ክሓትት ወይ ክቕበል ዝፈተነ ወይ ዝተረኽበ ብናይ ብልሽውና፡ ስርቅን ምጥፍፋእን ገበን ተሓታቲ ይኸውን።

15. ሕጋጋት ኣእብ ግብሪ ዝውዕለሉ
እዚ ሕጋጋት’ዚ ኣብ ጋዜጣ ኣዋጃት ኤርትራ ተሓቲሙ ካብ ዝወጸሉ ዕለት ጀሚሩ ኣብ ግብሪ ይውዕል።
ኣስመራ፡ 19 ግንቦት፣ 1997
መንግስቲ ኤርትራ





























