ሕጋዊ ምልክታ ቁጽሪ 1/1991
ኣቃወማን ኣካይዳን ዘይመንግስታዊ ኣብያተ-ትምህርቲ ንምውሳንን ንምክትታልን ዝወጸ ሕጋጋት

1. ዘውጽኦ በዓል መዚ
ክፍሊ ትምህርቲ ግዝያዊ መንግስቲ ኤርትራ ነዚ ሕጋጋት’ዚ ኣውጺኡ ኣሎ።

2. ሓጺር ኣርእስቲ
እዚ ሕጋጋት’ዚ "ኣቃውማን ኣካይዳን ዘይመንግስታዊ ኣብያተ-ትምህርቲ ንምውሳንን ንምክትታልን ዝወጸ ሕጋጋት ቍጽሪ 1/1991 ዓ.ም." ትባሂሉ ይጥቀስ።

3. ትርጉም
(1) “ክፍሊ ትምህርቲ”፡ ናይ መንግስቲ ኤርትራ ትምህርታዊ ፖሊሲ ተኸቲሉ፡ ንኹሉ’ቲ ኣብ ኤርትራ ዘገል ግል ስርዓተ-ትምህርቲ ዘዳሉን በዚ ስርዓተ-ትምህርቲ’ዚ ኣብ መላእ ኤርትራ ትምህርቲ ንምስፍሕፋሕ ዝዓይን ዝቈጸጸርን ኣካል ናይ መንግስቲ ኢዩ።
(2) "ዘይመንግስታዊ ቤት ትምህርቲ": ብመንግስቲ ዘይኮነስ ብማሕበር ወይ ውልቀ-ሰብ ኣካዳሚያዊ ትምርቲ ዘካይድ ቤት ትምህርቲ ኢዩ። እቲ ትምህርቲ መዋእለ-ህጸናት መባእታ፣ ማእከሳይ ደረጃ፡ ካልኣይ ደረጃ ሞያዊ ትምህርቲ ትምህርቲ ንዓበይቲ ክኸውን ይኸእል።
(3) “ወላዲ” ፣ ኣብ ዘይመንግስታዊ ቤት ትምህርቲ ውላድ ዘለዎ ሰብ ወይ ዋሕስ ወይ ድማ ተጸዋዒ ናይ’ቲ ኣብ ዘይመንግስታዊ ቤት ትምህርቲ ዝመሃር ተመሃራይ ኢዩ።
(4) “ኮሚተ ትምህርቲ”: ንጉዳያት ትምህርቲ ዝከታተል ኣካል ኢዩ።

4. ተፈጸምነት ናይ’ዚ ሕጋጋት’ዚ
እዚ ሕጋጋት’ዚ ተፈጸምነቱ ኣብ ዘይመንግስታዊ ኣብያተ-ትምህርቲ ኮይኑ ኣብዞም ዝስዕቡ ግን ተፈጸምነት ኣይህልዎን
(1) ሃይማኖታዊ ትምህርቲ ጥራይ ኣብ ዘካይዳ ሃይማኖታዊ ትካላት
(2) ንወጸእተኛታት ተመሃሮ ኣብ ዝቐማ ናይ ኮሚኒቲ ኣብያተ-ትምህርቲ

5. ዘይመንዛግስታዊ ኣብይተ-ትምህርቲ ዝኽተልኦ ስርዓተ-ትምህርቲ
(1) ዘይመንግስታዊ ኣብያተ-ትምህርቲ ዘካይድኦ ኣካዳሚያዊ ትምህርቲ ብመሰረት ስርዓተ-ትምህርቲ መንግስቲ ኤርትራ ይኸውን።
(2) ዘይመንግሰታዊ ኣብያተ-ትምህርቲ ክፍሊ ትምህርቲ ብዛዕባ ስርዓተ ትምህርትን ኣተገባብርኡን ዘውጽእ መደባትን መምርሒታትን ተሽቲለን ይዓያ።
(3) ዘይመንግስታዊ ኣብያተ-ትምህርቲ፣ ነቲ ብክ/ትምህርቲ ዝዳሎ ኣብ ዝተፈላለየ ደረጃታት ዘገልግል መጸሕፍቲ ገዚአን ይጥቀማ።
(4) ሃይማኖታዊ ትምህርቲ ክትህብ እትደሊ ዘይመንግስታዊ ቤት ትምህርቲ ክትህብ ይፍቀደላ።
(5) እቲ ዝወሃብ ሃይማኖታዊ ትምህርቲ ግን ዝካየደሉ ቅጥ ዕን እዋንን ንምይይጥ ዝግደፍ ኮይኑ ከም መሕለፍን መትረፍን ዘይውሰድ ይኸውን።
(6) ናይ መንግስቲ ኤርትራ ስርዓተ-ትምህርቲ ተኸቲለን ዝዓይ ዘይመንግስታዊ ኣብይት-ትምህርቲ ኣብቲ ዝር ከባሉ ኦውራጃ ጸብጸብ ስርሐን ንሓላፊ ኣብያተ-ትምህርቲ ኣውራጃ ኣብ ሰሰለስተ ወርሒ የቕርባ።

6. ምሽፋት ዘይመንግስታዊ ቤት-ትምህርቲ
(1) ዘይመንግስታዊ ቤት ትምህርቲ ክኸፍት ዝደሊ ማሕበር ወይ ውልቀ-ሰብ ኣቐዲሙ ካብ ክ/ትምህርቲ ፍቓድ ክረክብ ይግባእ።
(2) ፍቓድ ክዋሃቦ ኣብ ዝሓተሉ ግዜ ኣመልካቲ ምልክታ ብጽሑፍ ናብ ክ/ትምህርቲ የቕርብ። (ብኣመልካቲ ዝምላእ፣ ፎርም ቍጽሪ 1 ከም ኣካል ናይ’ዚ ሕጋጋት'ዚ ተተሓሒዙ ይርከብ።
(3) እቲ ቤት ትምህርቲ ንኽሰርሕ ኣብ ዝፍቀደሉ ግዜ ብሓላፊ ክ/ትምህርቲ ሓልፊ ኣብይተ-ትምህርቲ ኣውራጃ ኣመልካቲ ይፍረም እቲ ዝምላእ ፎርም ቍጽሪ 2 ክም እካል ናይ'ዚ ሕጋጋት'ዚ ትትሓሒዙ ይርከብ)።

7. ምምሕዳር ቤት ትምህርቲ ደሞዝ መምህራን ንዋት ቤት ትምህርቲ
(1) ምምሕዳር ቤት ትምህርቲ፣፥ ደሞዝ መምህራን፡ ምቕራብ ንዋት ቤት ትምህርቲ ሓላፍነት ዘይመንግስታዊ ኣብያተ-ትምህርቲ ይኸውን።
(2) ኣብ ዘይመንግስታዊ ኣብያተ-ትምህርቲ ንመማህራንን ሓለፍቲ ኣብያተ-ትምህርቲን ዝኽፈል ደሞዝ በቲ ኣብ መንጎኦም ዝግበር ውዕል ይውስን።
(3) ኣብ ሓደ ዘይመንግስታዊ ቤት ትምህርቲ ተመሳሳሊ ክእለት ወይ ናይ ስራሕ ተሞክሮ ንዘለዎም መማህራን ዝኽኸፈል ናይ መበገሲ ደሞዝ ፍልልይ ኣይህልዎን።
(4) ብነጸ ትምህርታዊ ኣገልግሎት ዘይትህብ ዘይመንግስታዊ ቤት ትምህርቲ፡ ንተማሃሮ እተኸፍሎም ክፍሊት ብክ/ትምህርቲ ምስ ጸደቐ ጥራይ ኣብ ግብሪ ይውዕል።
(5) ኣብ ዘይመንግስታዊ ኣብያተ-ትምህርቲ ኣብ ዝግበር ኣቀባብላ ተመሃሮ ዝኾነ ይኹን ምፍልላይ ኣይፍቀድን።

8. ኣቈጻጽራ መማህራንን ሓለፍቲ ኣብያተ-ትምህርትን ዘይመንግስታዊ ኣብያተ-ትምህርትን
(1) ዘይመንግስታዊ ኣብያተ-ትምህርቲ መማህራንን ሓለፍቲ ኣብያተ-ትምህርትን ኣብ ዝቐጽራሉ ግዜ ቤት ጽሕፈት ጉዳይ ሰራሕተኛታት ዝጠልቦ ቅጥዕታት ከማልኣ ይጥለብ።
(2) ዝኾነ ዝግበር ውዕል ብጽሑፍ ክኸውን ይግባእ።
(3) ዘይመንግስታዊ ቤት ትምህርቲ:
+ ህ- ዕደሜኡ 18 ዓመት ዘይመልአ
+ ለ- መሰሉ ብፍርዲ ዝተገፈ
+ ሑ- ተመሓላሳፊ ሕማም ዘለዎ
+ መ- ናይ ኣእምሮ ሕማሞም ወይ ምምህርናዊ ስራሕ ንም ክያድ ዘየኸእል ኣካላዊ ምስንካል ዘለዎ ሰብ ወይ ሓልፊ ቤት ትምህርቲ ክቆጽር ኣይፍቀደሉን።

9. መማህራንን ሓለፍቲ ኣብያተ-ትምህርትን ዘይመንግስታዊ ኣብያተ-ትምህርቲ
(1) ኣብ ዘይመንግስታዊ ኣብያተ-ትምህርቲ ዝሰርሑ መማህራንን ሓለፍቲ ኣብየተ ትምህርትን ነቲ ዝተመደበ ደረጃ ዘረጋግጽ ብቕዓትን ነቲ ክ/ትምህርቲ ዘውጽኦ መምዘኒታትን (Criteria) ዘማልኡ ክኾኑ ይጥለብ።
(2) ታሪኽ ሂወቶምን ምስክር ወረቐቶምን ቀሪቡ ነቲ ክ/ትምህርቲ ዝወልቦ መምዘኒታት ዘማልአ ኮይኑ ምስ ተረኽበ ጥራይ ኢዩ ኸኣ ክሰርሑ ዝፍቀደሎም። (ከም ኣካል ናይ’ዚ ሕጋጋት’ዚ ተተሓሒዙ ንዝርከብ ፎርም ቍጽሪ 3 ተመልከት)
(3) ኣድላይ ኮይኑ ኣብ ዝረኸቦ እቲ ቤት ትምህርቲ ንዝተ ፈቐደሎም ሰባት ብመርመራ መምዩ ክቈጽር ይኽእል።

10. ወጸእተኛታት ክቈጽራ ዝደልያ ዘይመንግስታዊ ኣብያተ-ትምህርቲ
(1) ዘይመንግስታዊ ኣብያተ ትምህርቲ ወጻእተኛታት መማህራን ንምጅጻር ኣብ ዝደልያሉ ግዜ ናይ ቅጥዒን ካልእ ሕጋዊ ጠለባትን መንግስቲ ኤርትራ ክማልኣ ኣለወን።
(2) ነቶም ወጸእተኛታት ንምጅጸር ስለምንታይ ከምዝደልያ እውን ጠለበን ናብ ክ/ትምህርቲ የቕርባ (ብኣመልካቲ ነቶም ወጸእተኛታት መማህራን ንምቚጸር ዝምልከት ፎርም ቍጽሪ 4 ክም ኣካል ናይ'ዚ ሕጋጋት'ዚ ተተሓ ሒዙ ይርከብ)።
(3) ናይ ቅጥዒን ካልእ ሕጋዊ ጠለባትን መንግስቲ ኤርትራ ዘማልኡን ብክ/ትምህርቲ ኣብ ዘይመንግስታዊ ኣብያተ-ትምህርቲ ከም መማህራን ንኸሰርሑ ዝተፈቕደሎምን ወጸእተኛታት ናይ መንግስቲ ኤርትራ ሕግታትን ስርዓታትን ኣኸቢሮም ክኸዱ ግዴታ ኣለዎም። ንሕግታትን ስርዓታትን መንግስቲ ኤርትራ ዝጸረር ተግባራት ንዝፍ ጽሙ ኣድላይ ሕጋዊ ስጉምቲ ይውሰደሎም።

11. መስል መማህራንን ሓለፍቲ ኣብያተ-ትምህርትን ዘይመንግስታዊ ኣብያተ-ትምህርቲ
መሰል ናይቶም ኣብ ዘይመንግስታዊ ኣብያተ-ትምህርቲ ዝሰርሑ መማህራንን ሓለፍቲ ኣብያተ ትምህርትን ፣ ብመሰረት መሰጋግሪ ሕግታት መንግስቲ ኤርትራ ዝተሓለወ ይኸውን።

12. ኮሚተ ትምህርቲ ዘይመንግስታዊ ኣብያተ-ትምህርቲ
(1) ነፍሲ-ወከፍ ዘይመንግስታዊ ቤት ትምህርቲ ናይ ትምህርቲ ኮሚተ ይህልዎ።
(2) ኣባላት ናይ’ታ ኮሚተ እዞም ዝስዕቡ ይኾኑ
+ ሀ- ሓላፊ ቤት ትምህርቲ ፥
+ ለ- ብዲሞክራሲያዊ ኣገባብ ዝምረጽ ሓደ ካብ መማህራን ናይ’ቲ ቤት ትምህርቲ
+ ሕ- እቲ ቤት ትምህርቲ 2ይ ደረጃ ምስ ዝኸውን ብዲ ሞክራሲያዊ ኣገባብ ዝምረጽ ሓደ ካብ ተመሃሮ ናይ’ቲ ቤት ትምህርቲ ፣
+ መ- ካብ ወለዲ ተመሃሮ ብዝሕን ኣመራርጻን ብኣኼባ ወለዲ ይውሰን።
(3) ውሽጣዊ ኣቃውማን ኣሰራርሓን ናይ’ታ ኮሚተ እታ ኮሚተ ምስ ቆመት ባዕላ ብውሽጣዊ ሕጋጋት ተውጽእ።

13. ሰርሓት ናይ’ታ ኮሚተ
(1) አቲ ቤት ትምህርቲእሩም ጠባይን ስነ-ምግባርን ዘሰፈኖ ንኸኸውን ንሓላፊ ቤት ትምህርቲ ተማኸርን ትሕግዝን።
(2) ብዛዕባ ጠባያት ተመሃሮ ሽግራት ቤት ትምህርትን መፍ ተሒኡን ካልእ ንቤት ትምህርቲ ዝምልከት ጉዳያትን ንምምይያጥ ምስ ወለዲ ተመሃሮ ርክባትን ኣኼባታትን ትገብር።

14. ሓላፍነት ክ/ትምህርቲ
(1) ክ/ትምህርቲ ናይ መንግስቲ ኤርትራ ትምህርታዊ ፖሊሲ ተኸቲሉ፣ ኣብ መላእ ኤርትራ ዘገልግል ስርዓተ ትምህርቲ የዳሉ።
(2) ክ/ትምህርቲ ብዛዕባ ስርዓተ-ትምህርቲ ዘውጽኦ መደበትን መምርሒታትን ንዘይመንግስታዊ ኣብያተ-ትምህርቲ ይዝርግሕን ትግባረኡ ይከታተልን ይቆጸጸርን።
(3) ክ/ትምህርቲ ግብራውነት ናይ’ዚ ሕጋጋት’ዚ ይቆጻጸጸር።
(4) ኣብ ዘይመንግስታዊ ኣብያተ ትምህርቲ ዝምህሩ መማህራንን ሓለፍቲ ኣብያተ-ትምህርትን ልክዕ ከምቶም ኣብ መንግስታዊ ኣብያተ-ትምህርቲ ዝምህሩ መማህራንን ሓለፍቲ ኣብያተ-ትምህርትን ክእለቶምን ደረጅኦምን ንምምሕያሽ ዝወሃብ ኮርስ ክምዝሳተፉ ይገብር።
(5) ክ/ትምህርቲ ኮርስ ኣብ ዝህበሉ ግን ዘይመንግስታዊ ኣብያተ-ትምህርቲ ንናይ መማህራንን ሓለፍቲ ኣብያተ-ትምህርትን ወጸኢ ባዕለን ይኽእላ።
(6) ከ/ትምህርቲ፡ ካሪክለም ንምምሕያሽ ኣብ ዝገብሮ ጸዕሪ ኣብ ዘይመንግስታዊ ኣብያተ-ትምህርቲ ዝሰርሑ መማህራንን ሓለፍቲ ኣብያተ-ትምህርትን ተሳታፍነት ከም ዝህልወን ይገብር።

15. ናይ ምዕጸው ስጉምቲን መቕጸዕትን
ዝኾነ ነዚ ሕጋጋት’ዚ ጢሒሱ ኣካዳሚያዊ ትምህርቲ ዝህብ ዘይመንግስታዊ ቤት ትምህርቲ ዝኸፍት ወይ ዘካይድ ሰብ ፣ ዝኸፈቶ ወይ ዘካይዶ ቤት ትምህርቲ ብኸፍሊ ትምህርቲ ከም ዝዕጾ ክግበር ኣብ ልዕሊ ምኽኣሉ ክሳብ ክልተ ዓመት ብዝበጽሕ ማእሰርጊዛ ወይ ክሳብ ብር 20,000 ብዝበጽሕ ናይ ገንዘብ መቕጻዕቲ ወይ ብኸልቲኡ ይቕጸዕ።

16. ሕጋጋት ኣብ ግብሪ ዝውዕለሉ
እዚሕጋጋ'ዚ ካብ ሕዳር 1፣1991 ዓ/ም ጀሚሩ ኣብ ግብሪይውዕል። ክፍሲ ትምህርቲ
ግዝያዊ መንግስቲ ኤርትራ 
